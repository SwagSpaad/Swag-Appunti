# Lezione 11 - Pumping Lemma, forme ridotte e normali
---
## Pumping Lemma

>[!important]- Pumping Lemma
>Ogni stringa sufficientemente lunga appartenente ad un linguaggio regolare presenta delle regolarità: in particolare, contiene una sottostringa che può essere ripetuta quanto si vuole, ottenendo sempre stringhe del linguaggio

Più precisamente:
Sia $L$ un linguaggio regolare, allora $\exists n\gt 0$ tale che $\forall z\in L:|z|\geq n$ possiamo scrivere $z=u\:v\:w$, con $|u\:v|\leq n,|v|\geq1$ e ottenere che $\forall i\geq0, u\:v^i\:w\in L$

>**Dim.**
>Se $L$ è regolare, sia $\mathcal A$ l'ASFD che lo decide e che ha il minimo numero n di stati.
>Una stringa $z\in L$ di lunghezza $m\geq n$ in input ad $\mathcal A$ gli fa eseguire m transizioni e quindi attraversare $m+1\gt n$ stati, quindi esiste almeno uno stato che viene attraversato più volte (Principio Della Piccionaia). $\square$

Il pumping lemma evidezia il fatto che gli automi finiti non possono contare e il numero di situazioni diverse che possono memorizzare è finito.
Fornisce soltanto una condizione necessaria perchè un linguaggio sia regolare: non può essere utilizzato per mostrare la regolarità di un linguaggio, ma solo per dimostrarne la non regolarità.
$$\begin{align}L\:\text{regolare}\implies \text{pumping lemma verificato}\\\text{pumping lemma non verificato}\implies L\:\text{non regolare}\end{align}$$
Sia $L$ un linguaggio e supponiamo che $\forall n\gt0$ si abbia che $\exists x\in L:|z|\geq n$ tale che comunque dividiamo $z$ in $z=u\:v\:w$ con $|u\:v|\leq n,|v|\geq1,\exists i\geq0$ tale che $u\:v^i\:w\not\in L$. Allora, $L$ non è regolare

Se $L$ non è regolare, Alice vince sempre questo gioco con Bob:

1. Bob fissa un intero $n\gt0$
2. Alice sceglie una stringa opportuna $z\in L$, con $|z|\gt n$
3. Bob divide z in tre parti $uvw$ con $|uv|\leq n$ e $|v|\geq1$
4. Alice sceglie un intero $i\geq0$ e mostra a Bob che $uv^iw\not\in L$

**Esempio**

Si consideri il linguaggio $L=\lbrace w\overline{w}|w\in\lbrace a,b\rbrace^\star\rbrace$, ove si è indicata con $\overline w$ la stringa ottenuta invertendo i caratteri presenti in $w$
Dimostrare, usando il pumping lemma, che tale linguaggio non è regolare

Svolgimento:

Interpretiamo il ruolo di Alice nel gioco.

1. Bob fissa un intero $n\gt0$
2. Scegliamo la stringa $z=a^nbba^n$
3. Bob divide z in tre parti $uvw$ con $|uv|\leq n,|v|\geq1$: per la struttura di z, necessariamente $uv=a^h$, con $1\lt h\leq n$. Quindi,$v=a^l$, con $1\lt l\leq h$ e corrispondentemente $u=a^{h-l}$, inoltre $w=a^{n-h}bba^n$
4. Scegliamo l'intero 2 e mostriamo a Bob che $$uv^2w=a^{h-l}a^la^la^{n-h}bba^n=a^{n+l}bba^n\not\in L$$
Quindi il linguaggio $L=\lbrace w\overline{w}|w\in\lbrace a,b\rbrace^\star\rbrace$ non è regolare

# Linguaggi CF

La derivazione di una stringa generata da una grammatica di tipo 2 può essere rappresentanta mediante una struttura ad albero. Tali alberi vengono chiamati **alberi di derivazione**, o **alberi sintattici**.
In un albero sintattico, ad ogni nodo interno è associato un simbolo non-terminale e ad ogni foglia è associato un simbolo terminale. Per ogni produzione del tipo $S\to aSbA$ che viene applicata nel processo di derivazione, il nodo interno etichettato con S avrà nell'albero quattro figli etichettati con $a,S,b,A$

**Esempio**
Data la grammatica $\mathcal G$ avente le produzioni
$$\begin{align}S\to aSbA|ab\\A\to cAd|cd\end{align}$$
La stringa $aaabbcdbcd\in L(\mathcal G)$ può essere così derivata:
$$S\to aSbA\to aaSbAbA\to aaabbAbA\to aaabbcdbA\to aaabbcdbcd$$
L'albero sintattico associato sarà:
![[FI/img/img45.png|center|500]]

L'insieme delle foglie, se lette da sinistra verso destra, sarà proprio la stringa $w\in L(\mathcal G)$ 

In questa rappresentazione non si mantiene traccia dell'ordine con cui le produzioni sono state applicate. Ad un unico albero possono corrispondere diverse derivazioni.

Vantaggio: un albero di derivazione fornisce una descrizione sintetica della struttura sintattica della stringa, indipendentemente dall'ordine con cui le produzioni sono state applicate.

## Forme ridotte e forme normali

Al fine di studiare alcune proprietà dei linguaggi generati da queste grammatiche, è utile considerare grammatiche "ristrette", comprendenti soltanto le produzioni coon struttura particolare

è importante dimostrare che i linguaggi non contestuali possono essere generati mediante tali tipi di grammatiche

Una grammatica $\mathcal G$ è in _forma ridotta_ se:

1. non contiene $\varepsilon$-produzioni (se non, eventualmente, in corrispondenza dell'assioma, ed in tal caso l'assioma non compare mai al lato destro di una produzione)
2. non contiene **produzioni unitarie**, cioè produzioni del tipo $$A\to B, con\:A,B\in V_N$$
3. non contiene **simboli inutili**, cioè simboli che non compaiono in nessuna derivazione di una stringa di soli terminali

