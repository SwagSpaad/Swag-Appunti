# Lezione 5
## Automi, configurazioni e funzioni di transizione
---
**Def.**
Dispositivo astratto che, data una stringa x fornitagli in input, esegue una **computazione**.
Se la computazione termina, restituisce, secondo una qualche modalità, un valore.

Nel caso del problema di riconoscimento, il valore restituito è booleano

![[FI/img/img6.png|center|300]]

"Si" lo abbiamo se $x\in L$, altrimenti avremo "No" $x\not\in L$
### Composizione

- Dispositivo interno, che ad ogni istante assume un **stato** in un possibile insieme finito predefinito
- Uno o più dispositivi di memoria (nastri), sui quali è possibile memorizzare delle informazioni, sotto forma di stringhe di caratteri da alfabeti predefiniti
- Nastri costituiti da celle; ogni cella può contenere un carattere
- Caratteri letti o scritti per mezzo di **testine** che possono muoversi lungo i nastri, posizionandosi sulle diverse celle

### Configurazione di un automa
**Def.**
Insieme delle informazioni necessarie e sufficienti per determinare, in un certo istante, il comportamento futuro dell'automa:
1. Stato interno dell'automa
2. Contenuto di tutti i nastri di memoria
3. Posizione di tutte le testine sui nastri

L'insieme di 1, 2, 3 è detta **configurazione** dell'automa.

#### Configurazione iniziale

Configurazione in cui si assume si trovi inizialmente un automa, in presenza di una stringa in input

Ad esempio:
1. Stato predefinito come iniziale;
2. Nastri di memoria vuoti eccetto il nastro di input, contenente la stringa;
3. Testina del nastro di input sulla cella contenente il primo carattere della stringa

#### Funzione di transizione

Induce una **relazione di transizione** tra configurazioni, che associa ad una configurazionne un'altra (o più di una), **configurazioni successive**.

Definita non sull'insieme delle possibili configurazioni, ma su domini e codomini che rappresentano parti di configurazioni, quelle che effettivamente determinano e sono determinate dalla transizione.

L'applicazione della funzione di transizione ad una configurazione si dice **transizione** ( o **passo computazionale**) dell'automa.

##### Transizioni

Dato un automa $\mathcal A$ e due sue configurazioni $c_i,c_j$ la notazione $$c_i\underset{\mathcal A}{\vdash}c_j$$indica che $c_j$ deriva da $c_i$ per effetto dell'applicazione della funzione di transizione di $\mathcal A$.

#### Configurazioni di accettazione

Sottoinsieme delle possibili configurazioni: determinano, se raggiunte, l'accettazione della stringa in input da parte dell'automa.
Tutte le altre configurazioni sono definite come **configurazioni di non accettazione**, o di **rifiuto**

### Computazione

Un automa esegue una computazione applicando iterativamente, ad ogni istante, la propria funzione di transizione alla configurazione attuale, a parte dalla configurazione iniziale.

Sequenze di configurazioni attraversate $c_0,c_1,c_2,...$ tale che $c_i\underset{\mathcal A}{\vdash} c_{i+1}$ per $i=0,1,...$

**Chiusura transitiva**
$\underset{A}{\overset{\star}{\vdash}}$ : chiusura transitiva e riflessiva della relazione $\underset{\mathcal A}{\vdash}$   
Date due configurazioni $c_i,c_j$ di $\mathcal A$,
$$c_i\underset{A}{\overset{\star}{\vdash}}c_j$$
se e solo se esiste una computazione che porta $\mathcal A$ da $c_i$ a $c_j$
#### Computazione massimale

Una computazione si dice massimale se:

1. $c_0,c_1,c_2,...,c_n$ ha lunghezza finita
2. non esiste nessuna configurazione c tale che $c_n\underset{\mathcal A}{\vdash} c$

la computazione **termina**

#### Esiti di una computazione

- $c_n$ esiste ed è una configurazione di accettazione, l'automa accetta la stringa in input
- $c_n$ esiste e non è una configurazione di accettazione, l'automa rifiuta la stringa in input
- $c_n$ non esiste, la computazione non termina


### Automi deterministici
Ad ogni stringa di input associa una sola computazione, e quindi una singola sequenza di configurazioni.

![[FI/img/img7.png|center|500]]

Un automa deterministico, data una stringa in input, può eseguire una sola computazione: se la computazione termina in una configurazione di accettazione, allora la stringa viene accettata.

#### Stringhe e linguaggio accettato

1. Automa deterministico $\mathcal A$
2. Stringa x in input
3. $c_0(x)$ configurazione iniziale di $\mathcal A$ corrispondente alla stringa x 

$\mathcal A$ accetta x se e solo se esiste una configurazione di accettazione c di $\mathcal A$ per la quale $$c_0(x)\underset{A}{\overset{\star}{\vdash}} c$$
Il linguaggio **accettato** da $\mathcal A$ è l'insieme $L(\mathcal A)$ di tutte le stringhe x accettate da $\mathcal A$

##### Linguaggio riconosciuto

Se la computazione eseguita dall'automa $\mathcal A$ **termina per ogni stringa**, e quindi se ogni stringa viene o accettata o rifiutata, allora diciamo che il linguaggio $L(\mathcal A)$ è **riconosciuto** (o **deciso**) da $\mathcal A$ 

### Automa non deterministico

Associa ad ogni stringa in input un numero qualunque, in generale maggiore di uno, di computazioni.
La funzione di transizione associa ad almeno una configurazione c più di una configurazione successiva
Per ogni computazione che conduce a $c$ sono definite continuazioni diverse, che definiscono diverse computazioni

![[FI/img/img8.png|center|500]]

Nell'immagine possiamo vedere nel dettaglio questo discorso dell'associare ad una configurazione $c$ più di una configurazione.

Il **grado di non determinismo** di un automa è il massimo numero di configurazioni che la funzione di transizione associa ad una configurazione

### $\epsilon$-transizioni

Transizioni che un automa può eseguire senza leggere alcun carattere in input.
**Oss.** 
La presenza di $\epsilon$-transizioni introduce non determinismo
Se da una configurazione $c$ un automa può passare o meno in un'altra configurazione $c'$ senza leggere caratteri in input, sono possibili due diverse continuazioni della computazione attuale, l'una da $c$ e l'altra $c'$

![[FI/img/img9.png|center|350]]

- Computazione 1: $...c_0c_1c_2...$
- Computazione 2: $...c_0c_3...$

### Computazioni non deterministiche

- Automa deterministico: associa alla stringa di input una sequenza di configurazioni (computazione lineare), con la prima uguale alla configurazione iniziale della stringa

- Automa non deterministico: associa alla stringa di input un albero di configurazioni ( **albero di computazione**), con la radice uguale alla configurazione iniziale della stringa. Ogni computazione corrisponde ad un cammino avente origine dalla radice stessa

#### Interpretazione 1

L'automa non deterministico può eseguire una qualunque computazione, associata ad una sequenza di "scelte" su quale transizione applicare in corrispondenza ad ogni applicazione della funzione di transizione

L'automa accetta la stringa di input se, tra tutte le computazioni possibili, ne esiste almeno una di accettazione (se esiste, nell'albero di computazione, un cammino dalla radice ad un nodo rappresentante una config. di accettazione)

#### Interpretazione 2

L'automa esegue una sola **computazione non deterministica**, per la quale, ad ogni passo, assume non una sola, ma un insieme di configurazioni, transitando, ad ogni passo, non da configurazione a configurazione ma da un insieme di configurazioni ad un insieme di configurazioni

Un insieme di configurazioni è di accettazione se include almeno una configurazione di accettazione

### Albero di computazione

![[FI/img/img10.png|center|350]]

$c_0$ è il primo insieme
$c_1,c_2,c_3$ è il secondo insieme
$c_8,c_9,c_7,c_4,c_5,c_6$ è il terzo insieme

> La stringa viene rifiutata se per ogni configurazione, questa è di rifiuto

### Accettazione

Asimmetria tra accettazione e rifiuto di una stringa, introdotto dal non determinismo
- Nel caso deterministico la stringa viene accettata se la singola computazione definita è di accettazione, e rifiutata se essa termina in una configurazione non di accettazione
- Nel caso non deterministico la stringa viene accettata se **una qualunque** delle computazioni definite è di accettazione, mentre non lo viene se **tutte** le possibili computazioni che terminano non sono di accettazione

